# Gruppreflektioner

Svara på var och en av frågorna nedan som grupp. MINST 100 tecken per fråga.

## Frågor

### Inledning

#### Sammanfatta projektets syfte, samt era gemensamma mål

Syftet med projektet har varit att fokusera på att jobba i team och att utforska det agilta arbetssättet. Vårt huvudsakliga mål har varit att lyfta blicken från detaljer och att skapa en MVP. Arbetssättet, snarare än koden har fått stå i centrum. Eftersom koden har varit mindre viktig än lärandet har det funnits utrymme för att utmana oss själva var och en på individnivå. Till exempel genom att ta sig an nya områden och tillåta sig själv att testa och "göra fel". Vi har avsatt tid för att gå igenom individuellt skriven kod tillsammans för att på så vis lära av varandra. Det har varit väldigt kul att få se varandras kod och olika lösningar, väl investerad tid!

Ett delmål för alla i gruppen har varit att satsa på VG. Ett annat delmål har varit att lösa samtliga user stories. Vi har gjort klart nästan alla våra grundstories, och lagt till några egna efterhand som vi behövs lösa bugfixar etc. Vi känner oss inte färdiga med projektet, men ändå klara med sprint 2 och redo för en tredje. Vi har en MVP som vi är nöjda med, men även många nya idéer och förbättringar som vi skulle vilja utveckla och jobba vidare med. 

#### Hur upplevde teamet projektet initialt?

I början var målet att endast få till en MVP, men snabbt kom idéer och driv att vilja skapa fler features och ännu bättre funktionalitet. I början följde vi ett "manus" med git och var mer rädda för att göra fel och ställa till med något. Under projektets gång har vi fått mängdträning, vilket har lett till att vi känner och säkrare och vågar testa oss fram på ett annat sätt. Först var det lite svårt att veta hur vi skulle dela upp koden. Med tiden fick vi grepp om hur de olika delarna skulle hänga ihop och bygga på varandra. 

### Planering och genomförande

#### Beskriv hur ni inom teamet planerade projektet initialt

Vi gjorde flera olika översikter i en Figjamfil. Till exempel en  to do-lista med saker som behövde designas innan vi kunde börja med våra user stories. Vi skapade en tabell för att enklare se återkommande mönster i koden. Därefter planerade vi och färdigställde Figmaskissen. Vi la en god grundstruktur för designen, utan för den skull designa precis allt. Skissen har varit mycket användbar när vi kommunicerat kring koden. Att följa en gemensam visuell målbild har underlättat när vi diskuterat kodlösningar. Innan vi kunde börja arbeta med våra förutbestämda user storis planerade vi och skapade vi ett antal grundstories. Dessa innehöll till exempel HTML-struktur, API-anrop, hjälpfunktioner med mera. 

#### Vilka steg har teamet tagit för att utveckla applikationen?

Vi har arbetat iterativt. Dagliga morgonmöten och sedan kontakt vid behov under dagen via Discord. Vissa dagar har vi haft ett snabbt möte efter lunch för att lösa något tillsammans eller se till att vi gör rätt saker (och inte samma saker). Efter första sprinten pratade vi igenom all kod tillsammans, för att få bättre koll på varandras olika kodlösningar. Det har hjälpt oss att snabbare och enklare kunna återanvänd kod och att kunna arbeta vidare på varandras kod. Vi har lärt oss mycket av varandra, till exempel hur olika hjälpfunktioner kan användas. Arbetet inleddes med att skapa funktionalitet för säljprocessen. Att kunna lägga till varor i kundvagnen, beställa och få ett kvitto var högsta prio. Även kort info om företaget. Därefter arbetade vi vidare med inloggningsfunktionen och att kunden skulle få en bättre översikt av sin beställning i kundvagnen och efter köp med orderhistorik etc. 

### Teamets utmaningar och lösningar

#### Vika var de största utmaningarna för teamet?

Vi har haft lätt för att kommunicera och planera. Kanske för lätt att fastna i planering? Att hålla daily scrum-mötena korta har varit klurigt. Särskilt om det ska vara 15 minuter från att kameran slås på till att mötet avslutas. Vi har kört en kort uppstart där vi hunnit heja på varandra och sedan dragit igång mötet. Det har varit viktigt för att lära känna varandra och bli en bättre grupp, vilket vi har tyckt varit värt en stund extra. Det har gjort det enklare att be om hjälp vid behov. 
 
Vi upplevde att projektets user storis var väl stora. Det hade varit bra att få dela upp dem något mer. Denna sista veckar var det mycket som hängde på att local storage fungerade, vilket resulterade i en del dubbelarbete. Vi hade kunnat dela upp skapandet av HTML-sidorna mer i uppstarten. Till exempel genom att skapa en HTML-sida som sedan förgrenades, och samma sak med localStorage. Våra första userStories för att skapa grunden till sidan var väldigt olika stora.

#### Hur löste eller hanterade teamet dessa utmaningar?

Vi är en ambitös grupp där alla vill få till ett riktigt bra slutresultat. Vi har påminnt varandra om "marschmallows". Vi verkligen bett om hjälp vid behov, istället för att sitta fast var och en på eget håll. God kommunikatione har gjort att vi kunde hitta smågrejer att göra för den som satt sysslolös. En annan detalj som varit bra har varit att vår user story om tillgänglighet har legat i pending hela tiden. Det har inneburit att den om inte har något att göra för stunden kan se över tillgängligheten. Vi har lagt till några egna user stories med saker vi vi behövt lösa för att komma vidare.

#### Vilka kompromisser inom teamet har ni gjort under projektets gång?

Vi har tagit pauser från det indivuduella arbetet då och då och tittat på varandras kod för att lära oss nya saker. Det kanske inte räknas som kompromiss, men kan ses som ett tecken på att vi prioriterat upp lärandet och arbetssättet framför slutresultatet. För oss har det mer handlat om att kompromissa med projektet snarare än varandra. Till exempel att koden inte måste vara perfekt snygg. Det viktigaste har varit att den fungerar. Något vi kompromissade bort var att göra en egen sida för pågående beställning, eftersom användaren får en översikt direkt i varukorgen istället. Kodmässigt har det snarare handlat om prioriteringar än kompromisser. Till exempel prioriterade vi bort extrafunktioner på landningssidan och kartan som vi först ville göra. Om projektet fortsatt hade det fått komma med i en tredje sprint, för det var bra idéer, bara att vi inte hann med allt. Ordet kompromiss känns negativt laddat, men kan vara positivt. Vi har varit noga med att istället för att kompromissa med oss själva, våga säga vad vi tycker, vilket har varit bra för gruppkänslan och för projektet. 


### Teamets reflektion och utvärdering

#### Vad lärde sig gruppen inom projektet?

Vi har blivit bättre på att kommunicera kring kod, att kunna förmedla vad man sitter fast i. Det har varit bra att få sätta ord på saker och att skapa utrymme för att lära sig teorin bakom olika funktioner. Det har varit bra att växla mellan att "nörda ned sig" och att tillsammans praktiskt gått igenom och sett varandras kod. T ex lära sig att switch finns och hur de fungerar. I sprint 2 lärde vi oss även en hel del om olika sorters discar och skillnaden mellan forhand- och backhandkast. Förbättringspotential kring att lära sig sikta ingår i sprint 47...

#### Hur kan gruppen förbättra sitt samarbete framöver?

Vi hade kunnat använda fler och tydligare acceptanskriterier i våra user stories. Det hade gjort det enklare att veta när man är klar med sin user story. Vi hade kunnat jobba med kortare funktioner och mer av en legoprincip, med kod som går att sätta ihop på olika sätt. Ibland är det lätt att fastna i återanvändbarhetstänket, fast man bara ska ha en mvp. Samma med felhantering, hur långt ska man dra det? Det är frågor som vi kommer ha med oss i tanken inför kommande arbete. Själva samarbetet i gruppen har fungerat väldigt väl. 
